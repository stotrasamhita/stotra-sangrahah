\sect{राघवेन्द्राष्टकम्}

\twolineshloka
{जय तुङ्गातटवसते वर मन्त्रालयमूर्ते}
{कुरु करुणां मयि भीते परिमलततकीर्ते}

\twolineshloka
{तव पादार्चनसक्ते तव नामामृतमत्ते}
{दिशदिव्यां दृशमूर्ते तव सन्तत भक्ते}

\twolineshloka
{कृतगीतासुविवृत्ते कविजनसंस्तुतवृत्ते}
{कुरु वसतिं मम चित्ते परिवृत भक्तार्ते}

\twolineshloka
{योगीन्द्रार्चितपादे योगिजनार्पितमोदे}
{तिम्मण्णान्वयचन्द्रे रमतां मम हृदयम्}

\twolineshloka
{तप्तसुकाञ्चनसदृशे दण्डकमण्डलहस्ते}
{जपमालावरभूषे रमतां मम हृदयम्}

\twolineshloka
{श्रीरामार्पितचित्ते काषायाम्बरयुक्ते}
{श्रीतुलसीमणिमाले रमतां मम हृदयम्}

\twolineshloka
{मध्वमुनीडिततत्त्वं व्याख्यान्तं परिवारे}
{ईडेहं सततं मे सङ्कटपरिहारम्}

\twolineshloka
{वैणिकवंशोत्तंसं वरविद्वन्मणिमान्यम्}
{वरदाने कल्पतरुं वन्दे गुरुराजम्}

\twolineshloka*
{सुशमीन्द्रार्यकुमारै-र्विद्येन्द्रैर्गुरुभक्त्या}
{रचिता श्रीगुरुगाथा सज्जनमोदकरी}

॥इति श्री-सुविद्येन्द्रतीर्थ-विरचितं श्री-राघवेन्द्राष्टकम्॥