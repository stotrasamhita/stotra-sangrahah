\sect{श्री-काञ्ची-परमाचार्य-पादुका-पञ्चकम्}


\twolineshloka
{कोटि-सूर्य-समानाभां काञ्ची-नगर-चन्द्रिकाम्}
{भजामि सततं भक्त्या परमाचार्य-पादुकाम्}

\twolineshloka
{सकृत् स्मरण-मात्रेण सर्वैश्वर्य-प्रदायिनीम्}
{भजामि सततं भक्त्या परमाचार्य-पादुकाम्}

\twolineshloka
{संसार-ताप-हरणीं जन्म-दुःख-विनाशिनीम्}
{भजामि सततं भक्त्या परमाचार्य-पादुकाम्}

\twolineshloka
{वैराग्य-शान्ति-निलयां विद्या-विनय-वर्धनीम्}
{भजामि सततं भक्त्या परमाचार्य-पादुकाम्}

\twolineshloka
{काञ्चीपुर-महा-क्षेत्रे कारुण्यामृत-सागरीम्}
{भजामि सततं भक्त्या परमाचार्य-पादुकाम्}

\twolineshloka*
{पादुका-पञ्चक-स्तोत्रं यः पठेद् भक्तिमान् नरः}
{सर्वान् कामान् अवाप्नोति मुच्यते सर्व-किल्बिषात्}
