% !TeX program = XeLaTeX
% !TeX root = ../../shloka.tex

\sect{कृष्णाष्टकम् ३}
\twolineshloka
{वसुदेवसुतं देवं कंसचाणूरमर्दनम्}
{देवकीपरमानन्दं कृष्णं वन्दे जगद्गुरुम्}

\twolineshloka
{अतसीपुष्पसङ्काशं हारनूपुरशोभितम्}
{रत्नकङ्कणकेयूरं कृष्णं वन्दे जगद्गुरुम्}

\twolineshloka
{कुटिलालकसंयुक्तं पूर्णचन्द्रनिभाननम्}
{विलसत् कुण्डलधरं कृष्णं वन्दे जगद्गुरुम्}

\twolineshloka
{मन्दारगन्धसंयुक्तं चारुहासं चतुर्भुजम्}
{बर्हिपिञ्छावचूडाङ्गं कृष्णं वन्दे जगद्गुरुम्}

\twolineshloka
{उत्फुल्लपद्मपत्राक्षं नीलजीमूतसन्निभम्}
{यादवानां शिरोरत्नं कृष्णं वन्दे जगद्गुरुम्}

\twolineshloka
{रुक्मिणीकेलिसंयुक्तं पीताम्बरसुशोभितम्}
{अवाप्ततुलसीगन्धं कृष्णं वन्दे जगद्गुरुम्}

\twolineshloka
{गोपिकानां कुचद्वन्द्वकुङ्कुमाङ्कितवक्षसम्}
{श्रीनिकेतं महेष्वासं कृष्णं वन्दे जगद्गुरुम्}

\twolineshloka
{श्रीवत्साङ्कं महोरस्कं वनमालाविराजितम्}
{शङ्खचक्रधरं देवं कृष्णं वन्दे जगद्गुरुम्}

\twolineshloka*
{कृष्णाष्टकमिदं पुण्यं प्रातरुत्थाय यः पठेत्}
{कोटिजन्मकृतं पापं स्मरणेन विनश्यति}
॥इति श्री-कृष्णाष्टकं सम्पूर्णम्॥