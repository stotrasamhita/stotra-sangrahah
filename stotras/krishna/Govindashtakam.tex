% !TeX program = XeLaTeX
% !TeX root = ../../shloka.tex

\sect{गोविन्दाष्टकम्}
\fourlineindentedshloka
{सत्यं ज्ञानमनन्तं नित्यमनाकाशं परमाकाशम्}
{गोष्ठप्राङ्गणरिङ्खणलोलमनायासं परमायासम्}
{मायाकल्पितनानाकारमनाकारं भुवनाकारम्}
{क्ष्मामा नाथमनाथं प्रणमत गोविन्दं परमानन्दम्}

\fourlineindentedshloka
{मृत्स्नामत्सीहेति यशोदाताडनशैशव-सन्त्रासम्}
{व्यादितवक्त्रालोकितलोकालोकचतुर्दशलोकालिम्}
{लोकत्रयपुरमूलस्तम्भं लोकालोकमनालोकम्}
{लोकेशं परमेशं प्रणमत गोविन्दं परमानन्दम्}

\fourlineindentedshloka
{त्रैविष्टपरिपुवीरघ्नं क्षितिभारघ्नं भवरोगघ्नम्}
{कैवल्यं नवनीताहारमनाहारं भुवनाहारम्}
{वैमल्यस्फुटचेतोवृत्तिविशेषाभासमनाभासम्}
{शैवं केवलशान्तं प्रणमत गोविन्दं परमानन्दम्}

\fourlineindentedshloka
{गोपालं प्रभुलीलाविग्रहगोपालं कुलगोपालम्}
{गोपीखेलनगोवर्धनधृतलीलालालितगोपालम्}
{गोभिर्निगदित-गोविन्दस्फुटनामानं बहुनामानम्}
{गोधीगोचरदूरं प्रणमत गोविन्दं परमानन्दम्}

\fourlineindentedshloka
{गोपीमण्डलगोष्ठीभेदं भेदावस्थमभेदाभम्}
{शश्वद्गोखुरनिर्धूतोद्गतधूलीधूसरसौभाग्यम्}
{श्रद्धाभक्तिगृहीतानन्दमचिन्त्यं चिन्तितसद्भावम्}
{चिन्तामणिमहिमानं प्रणमत गोविन्दं परमानन्दम्}

\fourlineindentedshloka
{स्नानव्याकुलयोषिद्वस्त्रमुपादायागमुपारूढम्}
{व्यादित्सन्तीरथ दिग्वस्त्रा दातुमुपाकर्षन्तं ताः}
{निर्धूतद्वयशोकविमोहं बुद्धं बुद्धेरन्तःस्थम्}
{सत्तामात्रशरीरं प्रणमत गोविन्दं परमानन्दम्}

\fourlineindentedshloka
{कान्तं कारणकारणमादिमनादिं कालघनाभासम्}
{कालिन्दीगतकालियशिरसि सुनृत्यन्तं मुहुरत्यन्तम्}
{कालं कालकलातीतं कलिताशेषं कलिदोषघ्नम्}
{कालत्रयगतिहेतुं प्रणमत गोविन्दं परमानन्दम्}

\fourlineindentedshloka
{बृन्दावनभुवि बृन्दारकगण बृन्दाराधित वन्द्येऽहम्}
{कुन्दाभामलमन्दस्मेरसुधानन्दं सुहृदानन्दम्}
{वन्द्याशेषमहामुनिमानसवन्द्यानन्दपदद्वन्द्वम्}
{वन्द्याशेषगुणाब्धिं प्रणमत गोविन्दं परमानन्दम्}

\fourlineindentedshloka*
{गोविन्दाष्टकमेतदधीते गोविन्दार्पितचेता यः}
{गोविन्द अच्युत माधव विष्णो गोकुलनायक कृष्णेति}
{गोविन्दाङ्घ्रि-सरोजध्यान-सुधाजलधौत-समस्ताघः}
{गोविन्दं परमानन्दामृतम् अन्तःस्थं स तमभ्येति}

॥इति श्रीमत्परमहंसपरिव्राजकाचार्यस्य श्री-गोविन्द-भगवत्पूज्य-पाद-शिष्यस्य
श्रीमच्छङ्करभगवतः कृतौ श्री-गोविन्दाष्टकं सम्पूर्णम्॥