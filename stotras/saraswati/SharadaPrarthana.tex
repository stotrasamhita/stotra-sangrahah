% !TeX program = XeLaTeX
% !TeX root = ../../shloka.tex

\sect{शारदा प्रार्थना}

\twolineshloka
{नमस्ते शारदे देवि काश्मीरपुरवासिनि}
{त्वामहं प्रार्थये नित्यं विद्यादानं च देहि मे}

\twolineshloka
{या श्रद्धा धारणा मेधा वाग्देवी विधिवल्लभा}
{भक्तजिह्वाग्रसदना शमादिगुणदायिनी}

\twolineshloka
{नमामि यामिनीं नाथलेखालङ्कृतकुन्तलाम्}
{भवानीं भवसन्तापनिर्वापणसुधानदीम्}

\twolineshloka
{भद्रकाल्यै नमो नित्यं सरस्वत्यै नमो नमः}
{वेदवेदाङ्गवेदान्तविद्यास्थानेभ्य एव च}

\twolineshloka
{ब्रह्मस्वरूपा परमा ज्योतिरूपा सनातनी}
{सर्वविद्याधिदेवी या तस्यै वाण्यै नमो नमः}

\twolineshloka
{यया विना जगत्सर्वं शश्वज्जीवन्मृतं भवेत्}
{ज्ञानाधिदेवी या तस्यै सरस्वत्यै नमो नमः}

\twolineshloka
{यया विना जगत्सर्वं मूकमुन्मत्तवत् सदा}
{या देवी वागधिष्ठात्री तस्यै वाण्यै नमो नमः}

॥इति श्रीमत्परमहंसपरिव्राजकाचार्यस्य श्री-गोविन्द-भगवत्पूज्य-पाद-शिष्यस्य
श्रीमच्छङ्करभगवतः कृतौ श्री-शारदा-प्रार्थना सम्पूर्णा॥
