% !TeX program = XeLaTeX
% !TeX root = ../../shloka.tex

\sect{शारदाभुजङ्गप्रयाताष्टकम्}

\fourlineindentedshloka
{सुवक्षोजकुम्भां सुधापूर्णकुम्भां}
{प्रसादावलम्बां प्रपुण्यावलम्बाम्}
{सदास्येन्दुबिम्बां सदानोष्ठबिम्बां}
{भजे शारदाम्बामजस्रं मदम्बाम्}

\fourlineindentedshloka
{कटाक्षे दयार्द्रो करे ज्ञानमुद्रां}
{कलाभिर्विनिद्रां कलापैः सुभद्राम्}
{पुरस्त्रीं विनिद्रां पुरस्तुङ्गभद्रां}
{भजे शारदाम्बामजस्रं मदम्बाम्}

\fourlineindentedshloka
{ललामाङ्कफालां लसद्गानलोलां}
{स्वभक्तैकपालां यशःश्रीकपोलाम्}
{करे त्वक्षमालां कनत्प्रत्नलोलां}
{भजे शारदाम्बामजस्रं मदम्बाम्}

\fourlineindentedshloka
{सुसीमन्तवेणीं दृशा निर्जितैणीं}
{रमत्कीरवाणीं नमद्वज्रपाणीम्}
{सुधामन्थरास्यां मुदा चिन्त्यवेणीं}
{भजे शारदाम्बामजस्रं मदम्बाम्}

\fourlineindentedshloka
{सुशान्तां सुदेहां दृगन्ते कचान्तां}
{लसत्सल्लताङ्गीमनन्तामचिन्त्याम्}
{स्मरेत्तापसैः सङ्गपूर्वस्थितां तां}
{भजे शारदाम्बामजस्रं मदम्बाम्}

\fourlineindentedshloka
{कुरङ्गे तुरङ्गे मृगेन्द्रे खगेन्द्रे}
{मराले मदेभे महोक्षेऽधिरूढाम्}
{महत्यां नवम्यां सदा सामरूपां}
{भजे शारदाम्बामजस्रं मदम्बाम्}

\fourlineindentedshloka
{ज्वलत्कान्तिवह्निं जगन्मोहनाङ्गीं}
{भजे मानसाम्भोजसुभ्रान्तभृङ्गीम्}
{निजस्तोत्रसङ्गीतनृत्यप्रभाङ्गीं}
{भजे शारदाम्बामजस्रं मदम्बाम्}

\fourlineindentedshloka
{भवाम्भोजनेत्राजसम्पूज्यमानां}
{लसन्मन्दहासप्रभावक्त्रचिह्नाम्}
{चलच्चञ्चलाचारुताटङ्ककर्णो}
{भजे शारदाम्बामजस्रं मदम्बाम्}

॥इति~श्रीमत्परमहंसपरिव्राजकाचार्यस्य श्री-गोविन्द-भगवत्पूज्य-पाद-शिष्यस्य
श्रीमच्छङ्करभगवतः कृतौ श्री-शारदाभुजङ्गप्रयाताष्टकं सम्पूर्णम्॥