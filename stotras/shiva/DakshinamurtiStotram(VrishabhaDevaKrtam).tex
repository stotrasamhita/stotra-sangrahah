% !TeX program = XeLaTeX
% !TeX root = ../../shloka.tex
\sect{दक्षिणामूर्तिस्तोत्रं वृषभदेवकृतम्}

\fourlineindentedshloka
{अगणितगुणमप्रमेयमाद्यं}
{सकलजगत्स्थितिसंयमादिहेतुम्}
{उपरतमनोयोगिहृन्मन्दिरन्त}
{सततमहं दक्षिणामूर्तिमीडे}

\fourlineindentedshloka
{निरवधिसुखमिष्टदातारमीड्यं}
{नतजनमनस्तापभेदैकदक्षम्}
{भवविपिनदवाग्निनामधेयं}
{सततमहं दक्षिणामूर्तिमीडे}

\fourlineindentedshloka
{त्रिभुवनगुरुमागमैकप्रमाणं}
{त्रिजगत्कारणसूत्रयोगमायम्}
{रविशतभास्वरमीहितप्रदानं}
{सततमहं दक्षिणामूर्तिमीडे}

\fourlineindentedshloka
{अविरतभवभावनाऽतिदूरं}
{पदपद्मद्वयभाविनामदूरम्}
{भवजलधिसुतारणाङ्घ्रिपोतं}
{सततमहं दक्षिणामूर्तिमीडे}

\fourlineindentedshloka
{कृतनिलयमनिशं वटाकमूले}
{निगमशिखाव्रातबोधितैकरूपम्}
{धृतमुद्राङ्गुलिगम्यचारुबोधं}
{सततमहं दक्षिणामूर्तिमीडे}

\fourlineindentedshloka
{द्रुहिणसुतपूजिताङ्घ्रिपद्मं}
{पदपद्मानतमोक्षदानदक्षम्}
{कृतगुरुकुलवासयोगिमित्रं}
{सततमहं दक्षिणामूर्तिमीडे}

\fourlineindentedshloka
{यतिवरहृदयेसदाविभान्तं}
{रतिपतिशतकोटिसुन्दराङ्गमाद्यम्}
{परहितनिरतात्मनां सुसेव्यं}
{सततमहं दक्षिणामूर्तिमीडे}

\fourlineindentedshloka
{स्मितधवलविकासिताननाब्जं}
{श्रुतिसुलभं वृषभाधिरूढगात्रम्}
{सितजलजसुशोभदेहकान्तिं}
{सततमहं दक्षिणामूर्तिमीडे}

\fourlineindentedshloka
{वृषभकृतमिदमिष्टसिद्धिदं}
{गुरुवरदेवसन्निधौ पठेद्यः}
{सकलदुरितदुःखवर्गहानिं}
{व्रजति चिरं ज्ञानवान् शम्भुलोकम्}

॥इति श्रीमद्वृषभदेवकृतं दक्षिणामूर्तिस्तोत्रं सम्पूर्णम्॥