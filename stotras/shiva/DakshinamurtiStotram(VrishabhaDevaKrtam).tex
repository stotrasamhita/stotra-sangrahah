% !TeX program = XeLaTeX
% !TeX root = ../../shloka.tex
\sect{दक्षिणामूर्तिस्तोत्रं वृषभदेवकृतम्}

\fourlineindentedshloka
{अगणितगुणमप्रमेयमाद्यम्}
{सकलजगत्स्थितिसंयमादिहेतुम्}
{उपरतमनोयोगिहृन्मन्दिरन्त}
{सततमहं दक्षिणामूर्तिमीडे}

\fourlineindentedshloka
{निरवधिसुखमिष्टदातारमीड्यम्}
{नतजनमनस्तापभेदैकदक्षम्}
{भवविपिनदवाग्निनामधेयम्}
{सततमहं दक्षिणामूर्तिमीडे}

\fourlineindentedshloka
{त्रिभुवनगुरुमागमैकप्रमाणम्}
{त्रिजगत्कारणसूत्रयोगमायम्}
{रविशतभास्वरमीहितप्रदानम्}
{सततमहं दक्षिणामूर्तिमीडे}

\fourlineindentedshloka
{अविरतभवभावनाऽतिदूरम्}
{पदपद्मद्वयभाविनामदूरम्}
{भवजलधिसुतारणाङ्घ्रिपोतम्}
{सततमहं दक्षिणामूर्तिमीडे}

\fourlineindentedshloka
{कृतनिलयमनिशं वटाकमूले}
{निगमशिखाव्रातबोधितैकरूपम्}
{धृतमुद्राङ्गुलिगम्यचारुबोधम्}
{सततमहं दक्षिणामूर्तिमीडे}

\fourlineindentedshloka
{द्रुहिणसुतपूजिताङ्घ्रिपद्मम्}
{पदपद्मानतमोक्षदानदक्षम्}
{कृतगुरुकुलवासयोगिमित्रम्}
{सततमहं दक्षिणामूर्तिमीडे}

\fourlineindentedshloka
{यतिवरहृदयेसदाविभान्तम्}
{रतिपतिशतकोटिसुन्दराङ्गमाद्यम्}
{परहितनिरतात्मनां सुसेव्यम्}
{सततमहं दक्षिणामूर्तिमीडे}

\fourlineindentedshloka
{स्मितधवलविकासिताननाब्जम्}
{श्रुतिसुलभं वृषभाधिरूढगात्रम्}
{सितजलजसुशोभदेहकान्तिम्}
{सततमहं दक्षिणामूर्तिमीडे}

\fourlineindentedshloka
{वृषभकृतमिदमिष्टसिद्धिदम्}
{गुरुवरदेवसन्निधौ पठेद्यः}
{सकलदुरितदुःखवर्गहानिम्}
{व्रजति चिरं ज्ञानवान् शम्भुलोकम्}

॥इति श्रीमद्वृषभदेवकृतं दक्षिणामूर्तिस्तोत्रं सम्पूर्णम्॥