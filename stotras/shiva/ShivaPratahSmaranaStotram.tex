% !TeX program = XeLaTeX
% !TeX root = ../../shloka.tex

\sect{शिवप्रातःस्मरणस्तोत्रम्‌}
\fourlineindentedshloka
{प्रातः स्मरामि भवभीतिहरं सुरेशं}
{गङ्गाधरं वृषभवाहनमम्बिकेशम्‌}
{खट्वाङ्गशूलवरदाभयहस्तमीशं}
{संसाररोगहरमौषधमद्वितीयम्‌}

\fourlineindentedshloka
{प्रातर्नमामि गिरिशं गिरिजार्धदेहं}
{सर्गस्थितिप्रलयकारणमादिदेवम्‌}
{विश्वेश्वरं विजितविश्वमनोभिरामं}
{संसाररोगहरमौषधमद्वितीयम्‌}

\fourlineindentedshloka
{प्रातर्भजामि शिवमेकमनन्तमाद्यं}
{वेदान्तवेद्यमनघं पुरुषं महान्तम्‌}
{नामादिभेदरहितं षड्भावशून्यं}
{संसाररोगहरमौषधमद्वितीयम्‌}
॥इति श्री-शिवप्रातःस्मरणस्तोत्रं सम्पूर्णम्॥