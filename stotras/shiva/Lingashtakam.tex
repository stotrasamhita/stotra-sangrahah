% !TeX program = XeLaTeX
% !TeX root = ../../shloka.tex

\sect{लिङ्गाष्टकम्}
\twolineshloka
{ब्रह्ममुरारिसुरार्चितलिङ्गं निर्मलभासितशोभितलिङ्गम्}
{जन्मजदुःखविनाशकलिङ्गं तत् प्रणमामि सदाशिवलिङ्गम्}

\twolineshloka
{देवमुनिप्रवरार्चितलिङ्गं कामदहं करुणाकरलिङ्गम्}
{रावणदर्पविनाशनलिङ्गं तत् प्रणमामि सदाशिवलिङ्गम्}

\twolineshloka
{सर्वसुगन्धिसुलेपितलिङ्गं बुद्धिविवर्धनकारणलिङ्गम्}
{सिद्धसुरासुरवन्दितलिङ्गं तत् प्रणमामि सदाशिवलिङ्गम्}

\twolineshloka
{कनकमहामणिभूषितलिङ्गं फणिपतिवेष्टितशोभितलिङ्गम्}
{दक्षसुयज्ञविनाशनलिङ्गं तत् प्रणमामि सदाशिवलिङ्गम्}

\twolineshloka
{कुङ्कुमचन्दनलेपितलिङ्गं पङ्कजहारसुशोभितलिङ्गम्}
{सञ्चितपापविनाशनलिङ्गं तत् प्रणमामि सदाशिवलिङ्गम्}

\twolineshloka
{देवगणार्चितसेवितलिङ्गं भावैर्भक्तिभिरेव च लिङ्गम्}
{दिनकरकोटिप्रभाकरलिङ्गं तत् प्रणमामि सदाशिवलिङ्गम्}

\twolineshloka
{अष्टदलोपरिवेष्टितलिङ्गं सर्वसमुद्भवकारणलिङ्गम्}
{अष्टदरिद्रविनाशितलिङ्गं तत् प्रणमामि सदाशिवलिङ्गम्}

\twolineshloka
{सुरगुरुसुरवरपूजितलिङ्गं सुरवनपुष्पसदार्चितलिङ्गम्}
{परात्परं परमात्मकलिङ्गं तत् प्रणमामि सदाशिवलिङ्गम्}

\twolineshloka*
{लिङ्गाष्टकमिदं पुण्यं यः पठेत् शिवसन्निधौ}
{शिवलोकमवाप्नोति शिवेन सह मोदते}