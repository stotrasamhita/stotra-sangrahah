% !TeX program = XeLaTeX
% !TeX root = ../../shloka.tex

\sect{शिवशिवास्तुतिः}
\begin{AutoCols}[\maxColumns]
\fourlineindentedshloka
{नमो नमस्ते गिरिशाय तुभ्यम्}
{नमो नमस्ते गिरिकन्यकायै}
{नमो नमस्ते वृषभध्वजाय}
{सिंहध्वजायै च नमो नमस्ते}

\fourlineindentedshloka
{नमो नमो भूतिविभूषणाय}
{नमो नमश्चन्दनरूषितायै}
{नमो नमः फालविलोचनाय}
{नमो नमः पद्मविलोचनायै}

\fourlineindentedshloka
{त्रिशूलहस्ताय नमो नमस्ते}
{नमो नमः पद्मलसत्करायै}
{नमो नमो दिग्वसनाय तुभ्यम्}
{चित्राम्बरायै च नमो नमस्ते}

\fourlineindentedshloka
{चन्द्रावतंसाय नमो नमस्ते}
{नमोऽस्तु चन्द्राभरणाञ्चितायै}
{नमः सुवर्णाङ्कितकुण्डलाय}
{नमोऽस्तु रत्नोज्ज्वलकुण्डलायै}

\fourlineindentedshloka
{नमोऽस्तु ताराग्रहमालिकाय}
{नमोऽस्तु हारान्वितकन्धरायै}
{सुवर्णवर्णाय नमो नमस्ते}
{नमः सुवर्णाधिकसुन्दरायै}

\fourlineindentedshloka
{नमो नमस्ते त्रिपुरान्तकाय}
{नमो नमस्ते मधुनाशनायै}
{नमो नमस्त्वन्धकसूदनाय}
{नमो नमः कैटभसूदनायै}

\fourlineindentedshloka
{नमो नमो ज्ञानमयाय नित्यम्}
{नमश्चिदानन्दघनप्रदायै}
{नमो जटाजूटविराजिताय}
{नमोऽस्तु वेणीफणिमण्डितायै}

\fourlineindentedshloka
{नमोऽस्तु कर्पूरसाकराय}
{नमो लसत्कुङ्कुममण्डितायै}
{नमोऽस्तु बिल्वाम्रफलार्चिताय}
{नमोऽस्तु कुन्दप्रसवार्चितायै}

\fourlineindentedshloka
{नमो जगन्मण्डलमण्डनाय}
{नमो मणिभ्राजितमण्डनायै}
{नमोऽस्तु वेदान्तगणस्तुताय}
{नमोऽस्तु विश्वेश्वरसंस्तुतायै}

\fourlineindentedshloka
{नमोऽस्तु सर्वामरपूजिताय}
{नमोऽस्तु पद्मार्चितपादुकायै}
{नमः शिवालिङ्गितविग्रहाय}
{नमः शिवालिङ्गितविग्रहायै}

\fourlineindentedshloka
{नमो नमस्ते जनकाय नित्यम्}
{नमो नमस्ते गिरिजे जनन्यै}
{नमो नमोऽनङ्गहराय नित्यम्}
{नमो नमोऽनङ्गविवर्धनायै}

\fourlineindentedshloka
{नमो नमस्तेऽस्तु विषाशनाय}
{नमो नमस्तेऽस्तु सुधाशनायै}
{नमो नमस्तेऽस्तु महेश्वराय}
{श्रीचन्दने देवि नमो नमस्ते}
\end{AutoCols}
॥इति श्री-कार्त्तिकेयविरचिता श्री-शिवशिवास्तुतिः सम्पूर्णा॥