\sect{कालभैरवाष्टकम्}

\fourlineindentedshloka
{देवराजसेव्यमानपावनाङ्घ्रिपङ्कजं}
{व्यालयज्ञसूत्रमिन्दुशेखरं कृपाकरम्}
{नारदादियोगिवृन्दवन्दितं दिगम्बरं}
{काशिकापुराधिनाथकालभैरवं भजे}% ॥१॥

\fourlineindentedshloka
{भानुकोटिभास्वरं भवाब्धितारकं परं}
{नीलकण्ठमीप्सितार्थदायकं त्रिलोचनम्}
{कालकालमम्बुजाक्षमक्षशूलमक्षरं}
{काशिकापुराधिनाथकालभैरवं भजे}% ॥२॥

\fourlineindentedshloka
{शूलटङ्कपाशदण्डपाणिमादिकारणं}
{श्यामकायमादिदेवमक्षरं निरामयम्}
{भीमविक्रमं प्रभुं विचित्रताण्डवप्रियं}
{काशिकापुराधिनाथकालभैरवं भजे}% ॥३॥

\fourlineindentedshloka
{भुक्तिमुक्तिदायकं प्रशस्तचारुविग्रहं}
{भक्तवत्सलं स्थितं समस्तलोकविग्रहम्}
{विनिक्वणन्मनोज्ञहेमकिङ्किणीलसत्कटिं}
{काशिकापुराधिनाथकालभैरवं भजे}% ॥४॥

\fourlineindentedshloka
{धर्मसेतुपालकं त्वधर्ममार्गनाशकं}
{कर्मपाशमोचकं सुशर्मदायकं विभुम्}
{स्वर्णवर्णशेषपाशशोभिताङ्गमण्डलं}
{काशिकापुराधिनाथकालभैरवं भजे}% ॥५॥

\fourlineindentedshloka
{रत्नपादुकाप्रभाभिरामपादयुग्मकं}
{नित्यमद्वितीयमिष्टदैवतं निरञ्जनम्}
{मृत्युदर्पनाशनं करालदंष्ट्रमोक्षदं}
{काशिकापुराधिनाथकालभैरवं भजे}% ॥६॥

\fourlineindentedshloka
{अट्टहासभिन्नपद्मजाण्डकोशसन्ततिं}
{दृष्टिपातनष्टपापजालमुग्रशासनम्}
{अष्टसिद्धिदायकं कपालमालिकाधरं}
{काशिकापुराधिनाथकालभैरवं भजे}% ॥७॥

\fourlineindentedshloka
{भूतसङ्घनायकं विशालकीर्तिदायकं}
{काशिवासलोकपुण्यपापशोधकं विभुम्}
{नीतिमार्गकोविदं पुरातनं जगत्पतिं}
{काशिकापुराधिनाथकालभैरवं भजे}% ॥८॥

\fourlineindentedshloka*
{कालभैरवाष्टकं पठन्ति ये मनोहरं}
{ज्ञानमुक्तिसाधनं विचित्रपुण्यवर्धनम्}
{शोकमोहदैन्यलोभकोपतापनाशनं}
{प्रयान्ति कालभैरवाङ्घ्रिसन्निधिं नरा ध्रुवम्}

॥इति श्रीमत्परमहंसपरिव्राजकाचर्यस्य श्रीगोविन्दभगवत्पूज्यपादशिष्यस्य श्रीमच्छङ्करभगवतः कृतौ श्री-कालभैरवाष्टकं सम्पूर्णम्॥