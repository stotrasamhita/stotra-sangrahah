% !TeX program = XeLaTeX
% !TeX root = ../../shloka.tex

\sect{मार्गबन्धुस्तोत्रम्}

\threelineshloka* 
{शम्भो महादेव देव}
{शिव शम्भो महादेव देवेश शम्भो}
{शम्भो महादेव देव}

\twolineshloka
{फालावनम्रत्किरीटं फालनेत्रार्चिषा-दग्ध-पञ्चेषुकीटम्}
{शूलाहतारातिकूटं शुद्धमर्धेन्दुचूडं भजे मार्गबन्धुम्}

\twolineshloka
{अङ्गे विराजद्भुजङ्गम् अभ्र-गङ्गा-तरङ्गाभि-रामोत्तमाङ्गम्}
{ओङ्कारवाटी-कुरङ्गं सिद्धसंसेविताङ्घ्रिं भजे मार्गबन्धुम्}

\twolineshloka
{नित्यं चिदानन्दरूपं निह्नुताशेष-लोकेश-वैरिप्रतापम्}
{कार्तस्वरागेन्द्र-चापं कृत्तिवासं भजे दिव्यसन्मार्गबन्धुम्}

\twolineshloka
{कन्दर्प-दर्पघ्नमीशं कालकण्ठं महेशं महाव्योमकेशम्}
{कुन्दाभदन्तं सुरेशं कोटिसूर्यप्रकाशं भजे मार्गबन्धुम्}

\twolineshloka
{मन्दारभूतेरुदारं मन्दरागेन्द्रसारं महागौर्यदूरम्}
{सिन्धूर-दूर-प्रचारं सिन्धुराजातिधीरं भजे मार्गबन्धुम्}

\twolineshloka*
{अप्पय्ययज्वेन्द्रगीतं स्तोत्रराजं पठेद्यस्तु भक्त्या प्रयाणे}
{तस्यार्थसिद्धिं विधत्ते मार्गमध्येऽभयं चाऽऽशुतोषो महेशः}