% !TeX program = XeLaTeX
% !TeX root = ../../shloka.tex

\sect{सूर्यस्तुतिः}

\twolineshloka
{नमो नमो वरेण्याय वरदायांशुमालिने}
{ज्योतिर्मय नमस्तुभ्यमनन्तायाजिताय ते}

\twolineshloka
{त्रिलोकचक्षुषे तुभ्यं त्रिगुणायामृताय च}
{नमो धर्माय हंसाय जगज्जननहेतवे}

\twolineshloka
{नरनारीशरीराय नमो मीढुष्टमाय ते}
{प्रज्ञानायाखिलेशाय सप्ताश्वाय त्रिमूर्तये}

\twolineshloka
{नमो व्याहृतिरूपाय त्रिलक्षायाशुगामिने}
{हर्यश्वाय नमस्तुभ्यं नमो हरितबाहवे}

\twolineshloka
{एकलक्षविलक्षाय बहुलक्षाय दण्डिने}
{एकसंस्थद्विसंस्थाय बहुसंस्थाय ते नमः}

\twolineshloka
{शक्तित्रयाय शुक्लाय रवये परमेष्ठिने}
{त्वं शिवस्त्वं हरिर्देव त्वं ब्रह्मा त्वं दिवस्पतिः}

\twolineshloka
{त्वमोङ्कारो वषट्कारः स्वधा स्वाहा त्वमेव हि}
{त्वामृते परमात्मानं न तत्पश्यामि दैवतम्}


॥इति श्री सौरपुराणान्तर्गता मनुकृता सूर्यस्तुतिः सम्पूर्णा॥