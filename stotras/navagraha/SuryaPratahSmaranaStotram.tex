% !TeX program = XeLaTeX
% !TeX root = ../../shloka.tex

\sect{सूर्यप्रातःस्मरणस्तोत्रम्}

\fourlineindentedshloka
{प्रातः स्मरामि खलु तत्सवितुर्वरेण्यम् }
{रूपं हि मण्डलमृचोऽथ तनुर्यजूंषि}
{सामानि यस्य किरणाः प्रभवादिहेतुं}
{ब्रह्माहरात्मकमलक्ष्यमचिन्त्यरूपम्}

\fourlineindentedshloka
{प्रातर्नमामि तरणिं तनुवाङ्मनोभि-}
{र्ब्रह्मेन्द्रपूर्वकसुरैर्नुतमर्चितं च}
{वृष्टिप्रमोचनविनिग्रहहेतुभूतं}
{त्रैलोक्यपालनपरं त्रिगुणात्मकं च}

\fourlineindentedshloka
{प्रातर्भजामि सवितारमनन्तशक्तिं}
{पापौघशत्रुभयरोगहरं परं च}
{तं सर्वलोककलनात्मककालमूर्तिं}
{गोकण्ठबन्धनविमोचनमादिदेवम्}

\twolineshloka*
{श्लोकत्रयमिदं भानोः प्रातः प्रातः पठेत्तु यः}
{स सर्वव्याधिनिर्मुक्तः परं सुखमवाप्नुयात्}

॥इति श्री-सूर्यप्रातःस्मरणस्तोत्रं सम्पूर्णम्॥