% !TeX program = XeLaTeX
% !TeX root = ../../shloka.tex

\sect{सूर्यकवचम्}

\uvacha{याज्ञवल्क्य उवाच}

\twolineshloka
{शृणुष्व मुनिशार्दूल सूर्यस्य कवचं शुभम्}
{शरीरारोग्यदं दिव्यं सर्वसौभाग्यदायकम्}

\twolineshloka
{देदीप्यमानमुकुटं स्फुरन्मकरकुण्डलम्}
{ध्यात्वा सहस्रकिरणं स्तोत्रमेतदुदीरयेत्}

\twolineshloka
{शिरो मे भास्करः पातु ललाटं मेऽमितद्युतिः}
{नेत्रे दिनमणिः पातु श्रवणे वासरेश्वरः}

\twolineshloka
{घ्राणं घर्मघृणिः पातु वदनं वेदवाहनः}
{जिह्वां मे मानदः पातु कण्ठं मे सुरवन्दितः}

\twolineshloka
{स्कन्धौ प्रभाकरः पातु वक्षः पातु जनप्रियः}
{पातु पादौ द्वादशात्मा सर्वाङ्गं सकलेश्वरः}

\twolineshloka
{सूर्यरक्षात्मकं स्तोत्रं लिखित्वा भूर्जपत्रके}
{दधाति यः करे तस्य वशगाः सर्वसिद्धयः}

\twolineshloka
{सुस्नातो यो जपेत्सम्यग्योऽधीते स्वस्थमानसः}
{स रोगमुक्तो दीर्घायुः सुखं पुष्टिं च विन्दति}

॥इति श्री याज्ञवल्क्यमुनिविरचितं श्री सूर्यकवचस्तोत्रं सम्पूर्णम्॥