% !TeX program = XeLaTeX
% !TeX root = ../../shloka.tex

\sect{बुधपञ्चविंशतिनामस्तोत्रम्}

\twolineshloka
{बुधो बुद्धिमतां श्रेष्ठो बुद्धिदाता धनप्रदः}
{प्रियङ्गुकलिकाश्यामः कञ्जनेत्रो मनोहरः}

\twolineshloka
{ग्रहोपमो रौहिणेयो नक्षत्रेशो दयाकरः}
{विरुद्धकार्यहन्ता च सौम्यो बुद्धिविवर्धनः}

\twolineshloka
{चन्द्रात्मजो विष्णुरूपी ज्ञानिज्ञो ज्ञानिनायकः}
{ग्रहपीडाहरो दारपुत्रधान्यपशुप्रदः}

\twolineshloka
{लोकप्रियः सौम्यमूर्तिर्गुणदो गुणिवत्सलः}
{पञ्चविंशतिनामानि बुधस्यैतानि यः पठेत्}

\twolineshloka
{स्मृत्वा बुधं सदा तस्य पीडा सर्वा विनश्यति}
{तद्दिने वा पठेद्यस्तु लभते स मनोगतम्}

॥इति श्रीपद्मपुराणे श्री~बुधपञ्चविंशतिनामस्तोत्रं सम्पूर्णम्॥
