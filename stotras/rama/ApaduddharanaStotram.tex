% !TeX program = XeLaTeX
% !TeX root = ../../shloka.tex

\sect{आपदुद्धारण स्तोत्रम्}
\twolineshloka
{ॐ आपदामपहर्तारं दातारं सर्वसम्पदाम्}
{लोकाभिरामं श्रीरामं भूयो भूयो नमाम्यहम्}

\twolineshloka
{आर्तानामार्तिहन्तारं भीतानां भीतिनाशनम्}
{द्विषतां कालदण्डं तं रामचन्द्रं नमाम्यहम्}

\twolineshloka
{नमः कोदण्डहस्ताय सन्धीकृतशराय च}
{खण्डिताखिलदैत्याय रामायऽऽपन्निवारिणे}

\twolineshloka
{रामाय रामभद्राय रामचन्द्राय वेधसे}
{रघुनाथाय नाथाय सीतायाः पतये नमः}

\twolineshloka
{अग्रतः पृष्ठतश्चैव पार्श्वतश्च महाबलौ}
{आकर्णपूर्णधन्वानौ रक्षेतां रामलक्ष्मणौ}

\twolineshloka
{सन्नद्धः कवची खड्गी चापबाणधरो युवा}
{गच्छन् ममाग्रतो नित्यं रामः पातु सलक्ष्मणः}

\twolineshloka
{अच्युतानन्तगोविन्द नामोच्चारणभेषजात्}
{नश्यन्ति सकला रोगाः सत्यं सत्यं वदाम्यहम्}

\twolineshloka
{सत्यं सत्यं पुनः सत्यमुद्धृत्य भुजमुच्यते}
{वेदाच्छास्त्रं परं नास्ति न देवं केशवात्परम्}

\twolineshloka
{शरीरे जर्झरीभूते व्याधिग्रस्ते कलेवरे}
{औषधं जाह्नवीतोयं वैद्यो नारायणो हरिः}

\twolineshloka
{आलोड्य सर्वशास्त्राणि विचार्य च पुनः पुनः}
{इदमेकं सुनिष्पन्नं ध्येयो नारायणो हरिः}
