% !TeX program = XeLaTeX
% !TeX root = ../../shloka.tex

\sect{अन्नपूर्णास्तोत्रम्}
\fourlineindentedshloka
{नित्यानन्दकरी वराभयकरी सौन्दर्यरत्नाकरी}
{निर्धूताखिलघोरपावनकरी प्रत्यक्षमाहेश्वरी}
{प्रालेयाचलवंशपावनकरी काशीपुराधीश्वरी}
{भिक्षां देहि कृपावलम्बनकरी माताऽन्नपूर्णेश्वरी}

\fourlineindentedshloka
{नानारत्नविचित्रभूषणकरी हेमाम्बराडम्बरी}
{मुक्ताहारविलम्बमानविलसद्-वक्षोजकुम्भान्तरी}
{काश्मीरागरुवासिता रुचिकरी काशीपुराधीश्वरी}
{भिक्षां देहि कृपावलम्बनकरी माताऽन्नपूर्णेश्वरी}

\fourlineindentedshloka
{योगानन्दकरी रिपुक्षयकरी धर्मैकनिष्ठाकरी}
{चन्द्रार्कानलभासमानलहरी त्रैलोक्यरक्षाकरी}
{सर्वैश्वर्यकरी तपःफलकरी काशीपुराधीश्वरी}
{भिक्षां देहि कृपावलम्बनकरी माताऽन्नपूर्णेश्वरी}

\fourlineindentedshloka
{कैलासाचलकन्दरालयकरी गौरी उमा शङ्करी}
{कौमारी निगमार्थगोचरकरी ओङ्कारबीजाक्षरी}
{मोक्षद्वारकवाटपाटनकरी काशीपुराधीश्वरी}
{भिक्षां देहि कृपावलम्बनकरी माताऽन्नपूर्णेश्वरी}

\fourlineindentedshloka
{दृश्यादृश्यविभूतिवाहनकरी ब्रह्माण्डभाण्डोदरी}
{लीलानाटकसूत्रखेलनकरी विज्ञानदीपाङ्कुरी}
{श्रीविश्वेशमनःप्रसादनकरी काशीपुराधीश्वरी}
{भिक्षां देहि कृपावलम्बनकरी माताऽन्नपूर्णेश्वरी}

\fourlineindentedshloka
{आदिक्षान्तसमस्तवर्णनकरी शम्भोस्त्रिभावाकरी}
{काश्मीरा त्रिपुरेश्वरी त्रिनयनी विश्वेश्वरी शर्वरी}
{स्वर्गद्वारकवाटपाटनकरी काशीपुराधीश्वरी}
{भिक्षां देहि कृपावलम्बनकरी माताऽन्नपूर्णेश्वरी}

\fourlineindentedshloka
{उर्वी सर्वजनेश्वरी जयकरी माता कृपासागरी}
{वेणीनीलसमानकुन्तलधरी नित्यान्नदानेश्वरी}
{साक्षान्मोक्षकरी सदा शुभकरी काशीपुराधीश्वरी}
{भिक्षां देहि कृपावलम्बनकरी माताऽन्नपूर्णेश्वरी}

\fourlineindentedshloka
{देवी सर्वविचित्ररत्नरचिता दाक्षायणी सुन्दरी}
{वामे स्वादुपयोधरा प्रियकरी सौभाग्यमाहेश्वरी}
{भक्ताभीष्टकरी सदा शुभकरी काशीपुराधीश्वरी}
{भिक्षां देहि कृपावलम्बनकरी माताऽन्नपूर्णेश्वरी}

\fourlineindentedshloka
{चन्द्रार्कानलकोटिकोटिसदृशी चन्द्रांशुबिम्बाधरी}
{चन्द्रार्काग्निसमानकुण्डलधरी चन्द्रार्कवर्णेश्वरी}
{मालापुस्तकपाशसाङ्कुशधरी काशीपुराधीश्वरी}
{भिक्षां देहि कृपावलम्बनकरी माताऽन्नपूर्णेश्वरी}

\fourlineindentedshloka
{क्षत्रत्राणकरी महाऽभयकरी माता कृपासागरी}
{सर्वानन्दकरी सदा शिवकरी विश्वेश्वरी श्रीधरी}
{दक्षाक्रन्दकरी निरामयकरी काशीपुराधीश्वरी}
{भिक्षां देहि कृपावलम्बनकरी माताऽन्नपूर्णेश्वरी}

\twolineshloka*
{अन्नपूर्णे सदापूर्णे शङ्करप्राणवल्लभे}
{ज्ञानवैराग्यसिद्‌ध्यर्थं भिक्षां देहि च पार्वति}

\twolineshloka*
{माता च पार्वती देवी पिता देवो महेश्वरः}
{बान्धवाः शिवभक्ताश्च स्वदेशो भुवनत्रयम्}

॥इति  श्रीमत्परमहंसपरिव्राजकाचार्यस्य श्री-गोविन्द-भगवत्पूज्य-पाद-शिष्यस्य
श्रीमच्छङ्करभगवतः कृतौ  श्री-अन्नपूर्णास्तोत्रं सम्पूर्णम्॥