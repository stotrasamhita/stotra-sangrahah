% !TeX program = XeLaTeX
% !TeX root = ../../shloka.tex
\begingroup
\sect{मूकसारः}
% \renewcommand{\footrulewidth}{0pt}% default is 0pt
\label{sec:start}
% \setlength{\shlokaspaceskip}{10pt}
\dnsub{१-आर्याशतके}
\annotwolineshloka
{[कारण-पर-चिद्रूपा काञ्चीपुर-सीम्नि कामपीठगता}
{काचन विहरति करुणा काश्मीर-स्तबक-कोमलाङ्गलता]}
{१-१}

\annotwolineshloka
{कुण्डलि कुमारि कुटिले चण्डि चराचर-सवित्रि चामुण्डे}
{गुणिनि गुहारिणि गुह्ये गुरुमूर्ते त्वां नमामि कामाक्षि}
{१-४६}

\annotwolineshloka
{अभिदाकृतिर्भिदाकृतिरचिदाकृतिरपि चिदाकृतिर्मातः}
{अनहन्ता त्वमहन्ता भ्रमयसि कामाक्षि शाश्वती विश्वम्}
{१-४७}

\annotwolineshloka
{काम-परिपन्थि-कामिनि कामेश्वरि काम-पीठ-मध्य-गते}
{काम-दुघा भव कमले काम-कले कामकोटि कामाक्षि}
{१-४८}

\annotwolineshloka
{लीये पुर-हर-जाये माये तव तरुण-पल्लव-च्छाये}
{चरणे चन्द्रा-भरणे काञ्ची-शरणे नतार्ति-संहरणे}
{१-७२}

\annotwolineshloka
{स्मर-मथन-वरण-लोला मन्मथ-हेला-विलास-मणि-शाला}
{कनक-रुचि-चौर्य-शीला त्वमम्ब बाला कराब्ज-धृत-माला}
{१-७३}

\annotwolineshloka
{अन्तरपि बहिरपि त्वं जन्तुततेरन्तकान्तकृदहन्ते}
{चिन्तितसन्तानवतां सन्ततमपि तन्तनीषि महिमानम्}
{१-९८}

\annofourlineindentedshloka
{[जय जय जगदम्ब शिवे}
{जय जय कामाक्षि जय जयाद्रिसुते}
{जय जय महेशदयिते}
{जय जय चिद्गगनकौमुदीधारे]}
{१-१००}

% \clearpage

\dnsub{२-पादारविन्दशतके}

\annofourlineindentedshloka
{जपालक्ष्मीशोणो जनितपरमज्ञाननलिनी-}
{विकासव्यासङ्गो विफलितजगज्जाड्यगरिमा}
{मनःपूर्वाद्रिं मे तिलकयतु कामाक्षि तरसा}
{तमस्काण्डद्रोही तव चरणपाथोजरमणः}
{२-१७}

\annofourlineindentedshloka
{गिरां दूरौ चोरौ जडिमतिमिराणां कृतजगत्}
{परित्राणौ शोणौ मुनिहृदयलीलैकनिपुणौ}
{नखैः स्मेरौ सारौ निगमवचसां खण्डितभव-}
{ग्रहोन्मादौ पादौ तव जननि कामाक्षि कलये}
{२-४४}

\annofourlineindentedshloka
{भवाम्भोधौ नौकां जडिमविपिने पावकशिखाम्}
{अमर्त्येन्द्रादीनामधिमुकुटमुत्तंसकलिकाम्}
{जगत्तापे ज्योत्स्नामकृतकवचःपञ्जरपुटे}
{शुकस्त्रीं कामाक्ष्या मनसि कलये पादयुगलीम्}
{२-४९}

\annofourlineindentedshloka
{कवित्वश्रीमिश्रीकरणनिपुणौ रक्षणचणौ}
{विपन्नानां श्रीमन्नलिनमसृणौ शोणकिरणौ}
{मुनीन्द्राणामन्तःकरणशरणौ मन्दसरणौ}
{मनोज्ञौ कामाक्ष्या दुरितहरणौ नौमि चरणौ}
{२-७३}

\annofourlineindentedshloka
{परस्मात्सर्वस्मादपि च परयोर्मुक्तिकरयोः}
{नखश्रीभिर्ज्योत्स्नाकलिततुलयोस्ताम्रतलयोः}
{निलीये कामाक्ष्या निगमनुतयोर्नाकिनतयोः}
{निरस्तप्रोन्मीलन्नलिनमदयोरेव पदयोः}
{२-७४}

% \clearpage

\annofourlineindentedshloka
{रणन्मञ्जीराभ्यां ललितगमनाभ्यां सुकृतिनाम्}
{मनोवास्तव्याभ्यां मथिततिमिराभ्यां नखरुचा}
{निधेयाभ्यां पत्या निजशिरसि कामाक्षि सततम्}
{नमस्ते पादाभ्यां नलिनमृदुलाभ्यां गिरिसुते}
{२-९६}

\annofourlineindentedshloka
{यशः सूते मातर्मधुरकवितां पक्ष्मलयते}
{श्रियं दत्ते चित्ते कमपि परिपाकं प्रथयते}
{सतां पाशग्रन्थिं शिथिलयति किं किं न कुरुते}
{प्रपन्ने कामाक्ष्याः प्रणतिपरिपाटी चरणयोः}
{२-९९}


\annofourlineindentedshloka
{मनीषां माहेन्द्रीं ककुभमिव ते कामपि दशाम्}
{प्रधत्ते कामाक्ष्याश्चरणतरुणादित्यकिरणः}
{यदीये सम्पर्के धृतरसमरन्दा कवयताम्}
{परीपाकं धत्ते परिमलवती सूक्तिनलिनी}
{२-१००}

\dnsub{३-स्तुतिशतके}
\annofourlineindentedshloka
{[श्यामा काचन चन्द्रिका त्रिभुवने पुण्यात्मनामानने}
{सीमाशून्यकवित्ववर्षजननी या काऽपि कादम्बिनी}
{मारारातिमनोविमोहनविधौ काचित्तमःकन्दली}
{कामाक्ष्याः करुणाकटाक्षलहरी कामाय मे कल्पताम्]}
{३-६}

\annofourlineindentedshloka
{राकाचन्द्रसमानकान्तिवदना नाकाधिराजस्तुता}
{मूकानामपि कुर्वती सुरधुनीनीकाशवाग्वैभवम्}
{श्रीकाञ्चीनगरीविहाररसिका शोकापहन्त्री सताम्}
{एका पुण्यपरम्परा पशुपतेराकारिणी राजते}
{३-११}

\annofourlineindentedshloka
{जाता शीतल-शैलतः सुकृतिनां दृश्या परं देहिनां}
{लोकानां क्षण-मात्र-संस्मरणतः सन्ताप-विच्छेदिनी}
{आश्चर्यं बहु खेलनं वितनुते नैश्चल्य-माबिभ्रती}
{कम्पायास्तट-सीम्नि काऽपि तटिनी कारुण्य-पाथोमयी}
{३-१२}

% \clearpage

\annofourlineindentedshloka
{वरीवर्तु स्थेमा त्वयि मम गिरां देवि मनसो}
{नरीनर्तु प्रौढा वदनकमले वाक्यलहरी}
{चरीचर्तु प्रज्ञाजननि जडिमानः परजने}
{सरीसर्तु स्वैरं जननि मयि कामाक्षि करुणा}
{३-४८}


\annofourlineindentedshloka
{परा विद्या हृद्याश्रितमदनविद्या मरकत-}
{प्रभानीला लीलापरवशितशूलायुधमनाः}
{तमःपूरं दूरं चरणनतपौरन्दरपुरी-}
{मृगाक्षी कामाक्षी कमलतरलाक्षी नयतु मे}
{३-५६}

\annofourlineindentedshloka
{यस्या वाटी हृदयकमलं कौसुमी योगभाजाम्}
{यस्याः पीठी सततशिशिरा शीकरैर्माकरन्दैः}
{यस्याः पेटी श्रुतिपरिचलन्मौलिरत्नस्य काञ्ची}
{सा मे सोमाभरणमहिषी साधयेत्काङ्क्षितानि}
{३-७७}

\annofourlineindentedshloka
{परामृतझरीप्लुता जयति नित्यमन्तश्चरी}
{भुवामपि बहिश्चरी परमसंविदेकात्मिका}
{महद्भिरपरोक्षिता सततमेव काञ्चीपुरे}
{ममान्वहमहम्मतिर्मनसि भातु माहेश्वरी}
{३-९०}

\annofourlineindentedshloka
{चराचरजगन्मयीं सकलहृन्मयीं चिन्मयीम्}
{गुणत्रयमयीं जगत्त्रयमयीं त्रिधामामयीम्}
{परापरमयीं सदा दशदिशां निशाहर्मयीम्}
{परां सततसन्मयीं मनसि चिन्मयीं शीलये}
{३-९७}

% \clearpage

\annofourlineindentedshloka
{भुवनजननि भूषाभूतचन्द्रे नमस्ते}
{कलुषशमनि कम्पातीरगेहे नमस्ते}
{निखिलनिगमवेद्ये नित्यरूपे नमस्ते}
{परशिवमयि पाशच्छेदहस्ते नमस्ते}
{३-९९}

\annofourlineindentedshloka
{समरविजयकोटी साधकानन्दधाटी}
{मृदुगुणपरिपेटी मुख्यकादम्बवाटी}
{मुनिनुतपरिपाटी मोहिताजाण्डकोटी}
{परमशिववधूटी पातु मां कामकोटी}
{३-१०१}


\dnsub{४-कटाक्षशतके}


\annofourlineindentedshloka
{मातर्जयन्ति ममता-ग्रह-मोक्षणानि}
{माहेन्द्र-नील-रुचि-शिक्षण-दक्षिणानि}
{कामाक्षि कल्पित-जगत्त्रय-रक्षणानि}
{त्वद्वीक्षणानि वरदान-विचक्षणानि}
{४-२}

\annofourlineindentedshloka
{नीलोऽपि रागमधिकं जनयन्पुरारेः}
{लोलोऽपि भक्तिमधिकां दृढयन्नराणाम्}
{वक्रोऽपि देवि नमतां समतां वितन्वन्}
{कामाक्षि नृत्यतु मयि त्वदपाङ्गपातः}
{४-१६}

\annofourlineindentedshloka
{अत्यन्त-शीतलमतन्द्रयतु क्षणार्धम्}
{अस्तोक-विभ्रममनङ्गविलासकन्दम्}
{अल्प-स्मितादृतमपारकृपाप्रवाहम्}
{अक्षि-प्ररोहमचिरान्मयि कामकोटि}
{४-२४}

% \clearpage

\annofourlineindentedshloka
{मातः क्षणं स्नपय मां तव वीक्षितेन}
{मन्दाक्षितेन सुजनैरपरोक्षितेन}
{कामाक्षि कर्म-तिमिरोत्कर-भास्करेण}
{श्रेयस्करेण मधुप-द्युति-तस्करेण}
{४-४५}

\annofourlineindentedshloka
{कैवल्यदाय करुणारसकिङ्कराय}
{कामाक्षि कन्दलितविभ्रमशङ्कराय}
{आलोकनाय तव भक्तशिवङ्कराय}
{मातर्नमोऽस्तु परतन्त्रितशङ्कराय}
{४-४७}

\annofourlineindentedshloka
{संसारघर्मपरितापजुषां नराणाम्}
{कामाक्षि शीतलतराणि तवेक्षितानि}
{चन्द्रातपन्ति घनचन्दनकर्दमन्ति}
{मुक्तागुणन्ति हिमवारिनिषेचनन्ति}
{४-७७}

\annofourlineindentedshloka
{बाणेन पुष्पधनुषः परिकल्प्यमान-}
{त्राणेन भक्तमनसां करुणाकरेण}
{कोणेन कोमलदृशस्तव कामकोटि}
{शोणेन शोषय शिवे मम शोकसिन्धुम्}
{४-९४}

\annofourlineindentedshloka
{अज्ञातभक्तिरसमप्रसरद्विवेकम्}
{अत्यन्तगर्वमनधीतसमस्तशास्त्रम्}
{अप्राप्तसत्यमसमीपगतं च मुक्तेः}
{कामाक्षि मामवतु ते करुणाकटाक्षः}
{४-१००}%९९?

% \clearpage

\dnsub{५-मन्दस्मितशतके}


\annofourlineindentedshloka
{कर्पूरैरमृतैर्जगज्जननि ते कामाक्षि चन्द्रातपैः}
{मुक्ताहारगुणैर्मृणालवलयैर्मुग्धस्मितश्रीरियम्}
{श्रीकाञ्चीपुरनायिके समतया संस्तूयते सज्जनैः}
{तत्तादृङ्मम तापशान्तिविधये किं देवि मन्दायते}
{५-२४}

\annofourlineindentedshloka
{चेतः शीतलयन्तु नः पशुपतेरानन्दजीवातवो}
{नम्राणां नयनाध्वसीमसु शरच्चन्द्रातपोपक्रमाः}
{संसाराख्यसरोरुहाकरखलीकारे तुषारोत्कराः}
{कामाक्षि स्मरकीर्तिबीजनिकरास्त्वन्मन्दहासाङ्कुराः}
{५-३१}

\annofourlineindentedshloka
{सूतिः श्वेतिमकन्दलस्य वसतिः शृङ्गारसारश्रियः}
{पूर्तिः सूक्तिझरीरसस्य लहरी कारुण्यपाथोनिधेः}
{वाटी काचन कौसुमी मधुरिमस्वाराज्यलक्ष्म्यास्तव}
{श्रीकामाक्षि ममास्तु मङ्गलकरी हासप्रभाचातुरी}
{५-८५}

\annofourlineindentedshloka
{इन्धाने भववीतिहोत्रनिवहे कर्मौघचण्डानिल-}
{प्रौढिम्ना बहुलीकृते निपतितं सन्तापचिन्ताकुलम्}
{मातर्मां परिषिञ्च किञ्चिदमलैः पीयूषवर्षैरिव}
{श्रीकामाक्षि तव स्मितद्युतिकणैः शैशिर्यलीलाकरैः}
{५-९४}

\annofourlineindentedshloka
{क्रीडालोलकृपासरोरुहमुखीसौधाङ्गणेभ्यः कवि-}
{श्रेणीवाक्परिपाटिकामृतझरीसूतीगृहेभ्यः शिवे}
{निर्वाणाङ्कुरसार्वभौमपदवीसिंहासनेभ्यस्तव}
{श्रीकामाक्षि मनोज्ञमन्दहसितज्योतिष्कणेभ्यो नमः}
{५-१००}

\annofourlineindentedshloka
{आर्यामेव विभावयन् मनसि यः पादारविन्दं पुरः}
{पश्यन्नारभते स्तुतिं स नियतं लब्ध्वा कटाक्ष-च्छविम्}
{कामाक्ष्या मृदुल-स्मितांशु-लहरी-ज्योत्स्ना-वयस्यान्विताम्}
{आरोहत्यपवर्ग-सौध-वलभीमानन्द-वीची-मयीम्}
{५-१०१}

॥इति श्री-काञ्चीजगद्गुरु-श्री-चन्द्रशेखरेन्द्रसरस्वती-श्रीचरणैः श्री-मूकमहाकविप्रणीतायाः मूकपञ्चशत्याः सङ्ग्रहीतः मूकसारः सम्पूर्णः॥

\hyperref[sec:start]{\closesub}

\setlength{\shlokaspaceskip}{24pt}
\endgroup