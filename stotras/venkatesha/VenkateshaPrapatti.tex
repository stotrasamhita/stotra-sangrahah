% !TeX program = XeLaTeX
% !TeX root = ../../shloka.tex

\sect{वेङ्कटेश प्रपत्तिः}
\fourlineindentedshloka
{ईशानां जगतोऽस्य वेङ्कटपतेर्विष्णोः परां प्रेयसीम्}
{तद्वक्षःस्थल-नित्य-वासरसिकां तत्क्षान्ति-संवर्धिनीम्}
{पद्मालङ्कृतपाणिपल्लवयुगां पद्मासनस्थां श्रियम्}
{वात्सल्यादिगुणोज्ज्वलां भगवतीं वन्दे जगन्मातरम्}

\begin{AutoCols}[\maxColumns]
\adjustShlokaSpaceSkip

\fourlineindentedshloka
{श्रीमन् कृपाजलनिधे कृतसर्वलोक}
{सर्वज्ञ शक्त नतवत्सल सर्वशेषिन्}
{स्वामिन् सुशील सुलभाश्रितपारिजात}
{श्रीवेङ्कटेश चरणौ शरणं प्रपद्ये}

\fourlineindentedshloka
{आनूपुरार्पितसुजातसुगन्धिपुष्प-}
{सौरभ्यसौरभकरौ समसन्निवेशौ}
{सौम्यौ सदाऽनुभवनेऽपि नवानुभाव्यौ}
{श्रीवेङ्कटेश चरणौ शरणं प्रपद्ये}

\fourlineindentedshloka
{सद्योविकासिसमुदित्वरसान्द्रराग-}
{सौरभ्यनिर्भरसरोरुहसाम्यवार्ताम्}
{सम्यक्षु साहसपदेषु विलेखयन्तौ}
{श्रीवेङ्कटेश चरणौ शरणं प्रपद्ये}

\fourlineindentedshloka
{रेखामयध्वजसुधाकलशातपत्र-}
{वज्राङ्कुशाम्बुरुहकल्पकशङ्खचक्रैः}
{भव्यैरलङ्कृततलौ परतत्त्वचिह्नैः}
{श्रीवेङ्कटेश चरणौ शरणं प्रपद्ये}

\fourlineindentedshloka
{ताम्रोदरद्युतिपराजितपद्मरागौ}
{बाह्यैर्महोभिरभिभूतमहेन्द्रनीलौ}
{उद्यन्नखांशुभिरुदस्तशशाङ्कभासौ}
{श्रीवेङ्कटेश चरणौ शरणं प्रपद्ये}

\fourlineindentedshloka
{सप्रेमभीति कमलाकरपल्लवाभ्याम्}
{संवाहनेऽपि सपदि क्लममादधानौ}
{कान्ताववाङ्मन-सगोचर-सौकुमार्यौ}
{श्रीवेङ्कटेश चरणौ शरणं प्रपद्ये}

\fourlineindentedshloka
{लक्ष्मीमहीतदनुरूपनिजानुभाव-}
{नीलादिदिव्यमहिषीकरपल्लवानाम्}
{आरुण्यसङ्क्रमणतः किल सान्द्ररागौ}
{श्रीवेङ्कटेश चरणौ शरणं प्रपद्ये}

\fourlineindentedshloka
{नित्यानमद्विधिशिवादिकिरीटकोटि-}
{प्रत्युप्त-दीप्त-नवरत्न-महःप्ररोहैः}
{नीराजनाविधिमुदारमुपाददानौ}
{श्रीवेङ्कटेश चरणौ शरणं प्रपद्ये}

\fourlineindentedshloka
{विष्णोः पदे परम इत्युतिदप्रशंसौ}
{यौ मध्व उत्स इति भोग्यतयाऽप्युपात्तौ}
{भूयस्तथेति तव पाणितलप्रदिष्टौ}
{श्रीवेङ्कटेश चरणौ शरणं प्रपद्ये}

\fourlineindentedshloka
{पार्थाय तत्सदृश-सारथिना त्वयैव}
{यौ दर्शितौ स्वचरणौ शरणं व्रजेति}
{भूयोऽपि मह्यमिह तौ करदर्शितौ ते}
{श्रीवेङ्कटेश चरणौ शरणं प्रपद्ये}

\fourlineindentedshloka
{मन्मूर्ध्नि कालियफणे विकटाटवीषु}
{श्रीवेङ्कटाद्रिशिखरे शिरसि श्रुतीनाम्}
{चित्तेऽप्यनन्यमनसां सममाहितौ ते}
{श्रीवेङ्कटेश चरणौ शरणं प्रपद्ये}

\fourlineindentedshloka
{अम्लानहृष्यदवनीतलकीर्णपुष्पौ}
{श्रीवेङ्कटाद्रि-शिखराभरणायमानौ}
{आनन्दिताखिल-मनो-नयनौ तवैतौ}
{श्रीवेङ्कटेश चरणौ शरणं प्रपद्ये}

\fourlineindentedshloka
{प्रायः प्रपन्न-जनता-प्रथमावगाह्यौ}
{मातुः स्तनाविव शिशोरमृतायमानौ}
{प्राप्तौ परस्परतुलामतुलान्तरौ ते}
{श्रीवेङ्कटेश चरणौ शरणं प्रपद्ये}

\fourlineindentedshloka
{सत्त्वोत्तरैः सतत-सेव्यपदाम्बुजेन}
{संसार-तारक-दयार्द्र-दृगञ्चलेन}
{सौम्यौ पयन्तृमुनिना मम दर्शितौ ते}
{श्रीवेङ्कटेश चरणौ शरणं प्रपद्ये}

\fourlineindentedshloka
{श्रीश श्रिया घटिकया त्वदुपायभावे}
{प्राप्ये त्वयि स्वयमुपेयतया स्फुरन्त्या}
{नित्याश्रिताय निरवद्यगुणाय तुभ्यम्}
{स्यां किङ्करो वृषगिरीश न जातु मह्यम्}

\end{AutoCols}

॥इति श्रीवेङ्कटेश प्रपत्तिः सम्पूर्णा॥